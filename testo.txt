Luogo aperto. Tuoni e lampi.

Entrano tre STREGHE.

1ª STREGA - Quando noi tre ci rivedremo ancora? Con tuono, lampo o pioggia? Quando, allora?
2ª STREGA - Quando sarà finito il parapiglia, e sarà vinta o persa la battaglia.
3ª STREGA - Sarà al calar del sole, questa sera.


1ª STREGA - E il luogo?
2ª STREGA - Alla brughiera.
3ª STREGA - Laggiù dobbiamo andare Macbeth ad incontrare.
1ª STREGA - Vengo, Gattaccio.

2ª STREGA - Ci chiama Ranocchio.
3ª STREGA - Veniamo subito, in un batter d'occhio!
TUTTE E TRE - "Per noi il bello è brutto, il brutto è bello" fra la nebbia planiamo e l'aer fello.
(Svaniscono nell'aria)
